X4GA
====
X4GA è l'acronimo di "X4 Gestione Aziendale"

Immagini utilizzate
===================
Tutte le immagini utilizzate (loghi, bottoni, ecc) sono encodate in vari script
di nome images.py
La cartella tools contiene:
encode_images.py, script che consente di rigenerare i files images.py
imgsource, cartella contenente le immagini sorgenti.


Database
========
X4GA si basa al momento su MySQL 5.x
L'utente/password utilizzati in X4 sono utenti specifici suoi (tabella x4.utenti)
Ovviamente per stabilire il collegamento al database, la workstation deve essere
impostata con il relativo username/password di MySQL.
Prima di avviare per la prima volta X4, quindi, occorre creare l'utente MySQL
mediante i suoi tool di amministrazione.  L'utente creato può essere utilizzato
per ogni workstation in rete, oppure, a discrezione, è possibile associare ogni
workstation al relativo utente MySQL.  I permessi in X4 sono infatti gestiti 
sulla base dei suoi utenti, non di quelli effettivi del database.

I passi da seguire per il primo avviamento sono quindi:

1) Installare MySQL 5.x
2) Creare in MySQL l'utente con cui la workstation colloquierà con MySQL
3) Avviare X4
4) Alla presentazione del setup workstation, inserire negli appositi campi il
   nome utente e la password così come creati in MySQL

Al momento della scrittura di questo documento, non è presente la creazione
automatica dell'azienda da cui partire per installarne di nuove: la creazione
di una nuova azienda presuppone l'acquisizione di determinate informazioni da
un'azienda già esistente.
Per sopperire facilmente a questo problema, è sufficiente creare una nuova 
azienda assegnandole il codice 'azibase' ed il nome database 'x4_azibase',
senza acquisire nulla da alcuna azienda; una volta creata, sarà possibile
effettuare un ripristino di backup dal file azibase.adb presente nella
cartella 'docs' (Strumenti/Backup Explorer).

ORM
===
La gestione dei dati, effettuata da MySQL, è gestita tramite classi ORM derivate
dal package stormdb.
Le parti più antiche del codice (gestioni anagrafiche, dataentry contabili) non
fanno (ancora) uso di tali classi, per cui al momento sono radicate su mysql.
Esse soffrono anche di un brutto mix di logica e interfaccia wx.
Uno dei prossimi obiettivi è proprio quello di razionalizzare queste parti,
facendole appoggiare sulle classi orm opportune.
Tali adeguamenti consentiranno l'apertura del sistema verso altri motori sql,
in primis PostgreSQL.
